---
title: "REVIEW: Inferno เมื่อมนุษย์มีประชากรมากเกินไป"
slug: review-inferno
date: '2020-06-03T13:10:51.000Z'
tags: Review, Books
coverImage: /assets/blog/review-inferno/cover.jpg
author:
  name: Pittawat Taveekitworachai
  picture: /assets/blog/authors/pittawat.jpg
ogImage:
  url: /assets/blog/review-inferno/cover.jpg
---

Dan Brown ถือได้ว่าเป็นหนึ่งในนักเขียนนิยายที่ไม่เพียงเขียนได้อย่างน่าติดตาม และชวนให้เราลุ้นตลอดทั้งเล่มด้วยภาษา และสไตล์การดำเนินเรื่องอันเเป็นเอกลักษณ์ เขายังถือเป็นอีกคนหนึ่งที่ชวนเราตั้งคำถามยาก ๆ ที่หลายคนไม่กล้าแม้แต่จะคิด หรือเลือกที่จะมองข้ามมันไป ตลอดการเดินทางของ Robert Langdon ตัวเอกในหนังสือชุด Robert Langdon ของเขา ตั้งแต่การผจญภัยในกรุงโรม ในเล่ม Angels & Demons ที่ชวนให้เรากลับมาตั้งคำถามเกี่ยวกับศาสนาในยุคปัจจุบันผ่านการเดินทางอันตื่นเต้นทั่วกรุงโรม พร้อมองค์กรลับอย่าง Illuminati ผ่าน Davinci Code ที่พาเราสำรวจความเป็นไปได้ในอีกแง่มุมหนึ่งของ Holy Grail ในตำนาน ตลอดจน The Lost Symbol ที่พาเราไปผ่าองค์กรลับที่มีอยู่จริงจนถึงปัจจุบันอย่าง Mason รวมทั้งทำให้เราฉุกคิดถึงสิ่งที่เราตามหามาตลอดว่ามัน คือ อะไรกันแน่ จนกระทั่ง Inferno
![Tokyo Infinity

For a full resolution photo, contact me directly.](https://images.unsplash.com/photo-1498036882173-b41c28a8ba34?ixlib=rb-1.2.1&amp;q=80&amp;fm=jpg&amp;crop=entropy&amp;cs=tinysrgb&amp;w=2000&amp;fit=max&amp;ixid=eyJhcHBfaWQiOjExNzczfQ)Photo by [Pawel Nolbert](https://unsplash.com/@hellocolor?utm_source=ghost&utm_medium=referral&utm_campaign=api-credit) / [Unsplash](https://unsplash.com/?utm_source=ghost&utm_medium=referral&utm_campaign=api-credit)
Inferno ถือเป็นหนึ่งในหนังสือที่หยิบยกประเด็กหนักอย่างจำนวนประชากรของมนุษย์ที่มีมากเกินไปในปัจจุบัน จนทำให้อัตราการบริโภคทรัพยากรของโลกเกินกว่าที่โลกของเราจะรับไหว หากสถานการณ์ยังคงดำเนินต่อไปในทิศทางนี้ โดยปราศจากความพยายาม หรือแม้กระทั่งจงใจมองข้ามไปของหลาย ๆ คน ถึงแม้ว่าจะมีประเด็นที่หนักแบบนี้เป็นแกนเรื่องหลัก แต่คุณ Dan ก็ยังคงเอกลักษณ์และกลิ่นอายของการนำความรู้ในเชิงศิลปะ และสัญลักษณ์ต่าง ๆ ซึ่งถือเป็นอาชีพของตัวเอกในเรื่อง อย่าง ศาสตราจารย์ด้านสัญลักษณ์วิทยา มาผสมผสานไว้ได้อย่างกลมกลืน นอกจากนี้ยังถือเป็นครั้งแรกที่เปิดเรื่องมาด้วยความงุนงงทั้งกับตัวละคร และคนอ่านเอง ซึ่งชวนให้ติดตามว่าที่สุดแล้วมันเป็นอย่างไรกันแน่
![](https://images.unsplash.com/photo-1558271736-cd043ef2e855?ixlib=rb-1.2.1&amp;q=80&amp;fm=jpg&amp;crop=entropy&amp;cs=tinysrgb&amp;w=2000&amp;fit=max&amp;ixid=eyJhcHBfaWQiOjExNzczfQ)Photo by [Kit Suman](https://unsplash.com/@cobblepot?utm_source=ghost&utm_medium=referral&utm_campaign=api-credit) / [Unsplash](https://unsplash.com/?utm_source=ghost&utm_medium=referral&utm_campaign=api-credit)
ในเล่มนี้ Robert Langdon ได้ไปผจญภัยในเวนิสเป็นหลัก แต่ในช่วงท้ายนี่เองที่เรื่องราวจะพาเราไปยังอีกสถานที่หนึ่ง พร้อมทั้งนำประเด็นหลักกลับมาให้เราฉุกคิดอีกครั้งผ่านคำพูด และการตัดสินใจต่าง ๆ ของตัวละครภายในเรื่อง ถือได้ว่าเป็นหนังสืออีกเล่มหนึ่งที่น่าติดตามเป็นอย่างยิ่งทั้งผู้ที่ติดตามผลงานของ Dan Brown และผู้ที่มาใหม่

---

## *📚 Hope you enjoy reading! 📚*

---

> The darkest places in hell are reserved for those who maintain their neutrality in times of moral crisis.

-- The Divine Comedy, Dante Alighieri
