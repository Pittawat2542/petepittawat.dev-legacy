---
title: "Review: Digimon Adventure: Last Evolution Kizuna ถ้อยคำถึงคนที่ยังไม่อยากโต และหลบหนีไปอยู่ในความทรงจำของวัยเด็ก"
slug: review-digimon-adventure-last-evolution
date: '2020-07-20T05:39:54.000Z'
tags: Review, Movie
coverImage: /assets/blog/review-digimon-adventure-last-evolution/cover.jpg
author:
  name: Pittawat Taveekitworachai
  picture: /assets/blog/authors/pittawat.jpg
ogImage:
  url: /assets/blog/review-digimon-adventure-last-evolution/cover.jpg
---

![](__GHOST_URL__/content/images/2020/07/image-1.jpeg)Source: https://en.wikipedia.org/wiki/File:Digimon20key.jpg
Digimon การ์ตูนขวัญใจใครหลาย ๆ คนในวัยเด็ก และเป็นการ์ตูนที่ใครหลาย ๆ คนโตกับมันมา สำหรับ Digimon Adventure: Last Evolution Kizuna นั้นก็ถือเป็นบทสรุปเรื่องราวการเดินทางที่เต็มเปี่ยมไปด้วยความหมายของความสัมพันธ์ระหว่างเด็กที่ถูกเลือกและดิจิมอนกว่า 20 ปี โดยภาพยนตร์การ์ตูนเรื่องนี้เป็นส่วนหนึ่งของโครงการฉลองครบรอบ 20 ปีของดิจิมอน

---

หากกล่าวโดยสรุปแล้ว Digimon Adventure: Last Evolution Kizuna ถือเป็นเรื่องราวที่นำประเด็นของการเติบโต, การไม่อยากเติบโตเล่าออกมาเป็นรูปธรรมมากยิ่งขึ้น ผ่านเนื้อเรื่องที่สวยงามและเต็มไปด้วยคราบน้ำตา แต่ก็ยังคงความเป็นดิจิมอนไว้ที่มีหลากหลายฉากที่เคารพต้นฉบับมาให้เราหายคิดถึง ตลอดทั้งเรื่องราวนั้นเต็มไปด้วยกลิ่นอายที่คุ้นเคย แม้ว่าจะเห็นเหล่าตัวละครที่เราคุ้นเคยโผล่กันมาคนละนิดคนละหน่อยก็ตาม

การเล่าเรื่องตลอดทั้ง 100 นาทีนั้นโฟกัสไปที่ไทจิและยามาโตะเป็นหลัก แต่ก็ถือว่าเพียงพอที่จะสื่อสารออกมาได้อย่างตรงจุด ในเรื่องราวของคนที่ไม่อยากโต และต้องการหลบหนีไปยังความทรงจำในวัยเด็ก และคนที่ยอมรับการเติบโตและก้าวต่อไปเพื่อวันข้างหน้า

สำหรับการพากย์ไทยนั้นก็ต้องบอกเลยว่าทำได้ไม่ผิดหวัง และได้กลิ่นอายของการตื่นมารอดูการ์ตูนตอนเช้าในวัยเด็กได้เป็นอย่างดี รวมไปถึงการพูดชื่อท่าแบบเท่ ๆ ด้วยเช่นกัน

---

ที่สำคัญยังมีเซอร์ไพร์สเล็ก ๆ จาก Cartoon Club หลังเครดิตจบอีกด้วย อย่าพึ่งลุกไปไหนกันละ :D
